Задача 20. Да се реализира шаблон на абстрактен базов клас Container<T>, дефиниращ
следните методи за работа с контейнери:

● bool member (const T&) const : проверка за принадлежност на елемент
● bool add (const T&): добавяне на елемент към контейнера, върнатата стойност
показва дали добавянето е било успешно
● bool remove (const T&): премахване на (първото срещане на) елемент от
контейнера, върнатата стойност показва дали премахването е било успешно
● int size () const: брой елементи в контейнера
● T& operator [] (int i): достъп до i-тия елемент на контейнера

а) Да се реализира шаблон на клас LinkedVector<T>, наследник на Container<T>,
реализиращ контейнер с неограничен капацитет чрез линеен едносвързан списък,
позволяващ по няколко екземпляра от една и съща стойност.

б) Да се реализира шаблон на клас ArrayVector<T>, наследник на Container<T>,
реализиращ контейнер с ограничен капацитет чрез динамичен масив, позволяващ по
няколко екземпляра от една и съща стойност. Капацитетът на контейнера да се задава по
време на конструиране, като по подразбиране да е 10 елемента.

в) Да се реализира шаблон на клас Set<T>, наследник на Container<T>, реализиращ
контейнер, който позволява най-много по един екземпляр от всяка стойност (например,
числото 5 може да се среща най-много един път в множество от числа). Шаблонът Set<T>
да съдържа член-данна, реферираща обект store от клас, наследник на Container<T>,
който отговаря за съхранението на стойностите от множеството. Обектът store да се
задава като параметър на конструкторът на Set<T>. Методите на Set<T> да се реализират
така, че да “делегират” на store съхранението на обектите, като го използват по такъв
начин, че да се осигури липсата на повторение на стойности.

г) Да се реализира функция
[подходящ тип] intersection ([подходящи параметри]),
която по масив от произволни контейнери, построява и връща множеството от общите им
елементи.
